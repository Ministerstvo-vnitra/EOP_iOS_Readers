LICENČNÍ UJEDNÁNÍ
Softwarový produkt Podpisové SDK (dále jen „Software“) pro Ministerstvo vnitra ČR, v rámci projektu CDBP, realizovaného Státní tiskárnou cenin, s. p., vyvinula společnost MONET+ na základě technologie ProID®. Termín Software zahrnuje i veškeré vyšší či modifikované verze, aktualizace, dodatky a kopie produktu, jakož i příslušnou dokumentaci. Společnost MONET+ je vykonavatelem autorských práv k Software.
 
Software je určen pouze pro implementaci jeho funkcí do mobilních aplikací (bez možnosti jakékoliv modifikace Software) a pro šíření Software v nezměněné podobě současně s takovými mobilními aplikacemi. Software umožňuje přístup k podpisovému appletu elektronických občanských průkazů České republiky (dále jen „eOP“), výpis seznamu certifikátů z čipu eOP a realizaci příslušných podpisových operací při užití eOP. Bezpečné komunikace mezi Software a čipem eOP, a tím i řádného zajištění funkcionalit uvedených v předchozí větě, bude dosaženo pouze při použití podporovaných čtecích zařízení. Všechna podporovaná čtecí zařízení jsou uvedena na webu Identita občana (https://info.identitaobcana.cz/eop/CteckyMobil.aspx).
 
Software je možné užít pouze za účelem implementace jeho funkcí do mobilních aplikací (bez možnosti jakékoliv modifikace Software) a pro šíření Software v nezměněné podobě současně s takovými mobilními aplikacemi, a to zejména za níže uvedených podmínek a za podmínek stanovených příslušnými právními předpisy.
• Software smí být užit v mobilní aplikaci pouze k dosažení funkcí, které Software umožňuje, tedy zejména k výpisu seznamu certifikátů z čipu eOP a/nebo k realizaci příslušných podpisových operací.
• Mobilní aplikace jakkoliv využívající Software a jeho funkce musí být z důvodu bezpečnosti vytvořena na platformě Android či iOS a k využívání funkcí Software musí integrovat pouze čtecí zařízení.
• Pro vyloučení pochybností se uvádí, že užíváním Software v souladu s těmito licenčními podmínkami nevzniká právo na jakékoliv zpřístupnění zdrojového kódu Software.
• Užívání Software v souladu s těmito licenčními podmínkami je bezúplatné.
• Je zakázáno Software jakkoliv upravovat a/nebo šířit v podobě, která je v rozporu s těmito licenčními podmínkami.
• Je zakázáno provádět jakoukoliv dekompilaci, transformaci, zpětnou analýzu či jiné operace zpětného (reversního inženýrství), s výjimkou případů stanovených příslušnými právními předpisy.
• Dojde-li v souvislosti s mobilní aplikací, která využívá Software a jeho funkce, ke vzniku jakékoliv újmy, nebude žádný ze subjektů zapojených do projektu CDBP povinen k její náhradě, ledaže by tato újma byla způsobena úmyslně či z hrubé nedbalosti.
Mobilní aplikace vytvořená v souladu s těmito licenčními podmínkami může být dále šířena jakýmkoliv způsobem (úplatně i bezúplatně), který ovšem ani implicitně neukládá povinnost k jakémukoliv zpřístupnění zdrojového kódu Software. Při šíření mobilní aplikace dle předchozí věty musí být k této mobilní aplikaci přiložen platný odkaz na tyto licenční podmínky a následující ustanovení:
„Tato aplikace využívá softwarový produkt Podpisové SDK, který pro Ministerstvo vnitra ČR, v rámci projektu CDBP, realizovaného Státní tiskárnou cenin, s. p., vyvinula společnost MONET+, a.s. Softwarový produkt Podpisové SDK může být užíván pouze v souladu s licenčními podmínkami, pod kterými je šířen.“
 
Software využívá ke svému fungování technologie třetích stran Talsec a OpenSSL)
Spongy Castle (distribuované pod licencí MIT) pro Android
Knižnice od výrobců čtecích zařízení .
 
Užíváním Software potvrzujete, že jste se před užíváním Software seznámili s těmito licenčními podmínkami.
 
Se žádostmi o odbornou pomoc k Software se obracejte výlučně na Digitální a informační agenturu, telefon: +420 227 023 444, email: identitaobcana@dia.gov.cz.
